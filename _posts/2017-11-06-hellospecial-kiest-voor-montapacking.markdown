---
title: HelloSpecial.com kiest voor Montapacking
date: 2017-11-06 13:25:00 Z
intro: In korte tijd naar een snelgroeiend, interactief veilingplatform. HelloSpecial.com
  heeft dit binnen een paar maanden tijd waargemaakt.
---

**In korte tijd naar een snelgroeiend, interactief veilingplatform. HelloSpecial.com heeft dit binnen een paar maanden tijd waargemaakt. Om de groei te versnellen en de Nederlandse en Belgische markt te veroveren heeft HelloSpecial besloten om haar packaging en fulfillment uit te besteden aan Montapacking, dé specialist op het gebied van verpakken en e-fulfillment. Lisa Groenewegen Managing Director van HelloSpecial.com is zeer tevreden over de samenwerking met Montapacking en ziet dit als een kans om zich nu volledig op HelloSpecial.com als e-commerce bedrijf te richten. “Alhoewel ik de pakketjes op kantoor ook wel weer ga missen” aldus Lisa.**
 
**Professionalisatie** 
De samenwerking met Montapacking brengt veel voordelen met zich mee. Er zijn veel B2B leveranciers die een mooi aanbod hebben maar niet zijn ingericht op leveren aan consumenten. Groenewegen geeft aan in haar eerdere carrière al een aangename en professionele samenwerking te hebben ervaren met Montapacking. De innovatieve visie van Montapacking, evenals die van HelloSpecial.com zorgt voor een sterke match. Nu Montapacking deze stap uit de keten overneemt, kan HelloSpecial.com zich volledig focussen op kwaliteit, groei, innovatie en bovenal de klant.
 
**Interactief veilingplatform**
HelloSpecial.com is mede opgericht door VentureBuilders, een investeringsfonds en company builder in Amsterdam. HelloSpecial.com is een interactief veilingplatform en een online marktplaats waar vraag en aanbod samenkomt. Bezoekers van de site bieden dagelijks op diverse producten in een breed scala aan categorieën. In 2018 gaat HelloSpecial.com uitbreiden naar verschillende Europese landen. Door de samenwerking met Montapacking is deze stap aanzienlijk versnelt.